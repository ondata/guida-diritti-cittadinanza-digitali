---
title: Presentazione
hide: toc
---

# Presentazione

!!! info "Nota bene"

    La redazione della "Guida dei diritti di cittadinanza digitali" - di cui abbiamo creato qui la versione HTML - è stata curata dall'[**Agenzia per l'Italia digitale**](https://www.agid.gov.it/) (AgID) - **Ufficio del Difensore civico per il digitale** (Massimo Macchia, Viviana De Paola, Raffaele Montanaro, Simone Rovelli, Maria Antonietta Ventriglia).<br>
    In queste versione HTML abbiamo aggiunto soltanto alcuni *hyperlink* e formattato in grassetto alcune parole.


_Cosa vuol dire essere **cittadini digitali**?_ _Come ottenere l'**identità digitale**?_ _Come **interagire** telematicamente con la **Pubblica Amministrazione**?_

**Accesso alle tecnologie**, **identità digitale**, diritto di **prendere visione** e di **estrarre** copia di **dati**,
**documenti** e **servizi digitali** della Pubblica amministrazione costituiscono **temi di grande rilevanza**
nella nostra società.

La **cittadinanza digitale** si fonda sull'insieme dei diritti che, con il supporto di strumenti come l'identità digitale o i pagamenti informatici, **mira a semplificare** il **rapporto** fra **cittadini** e la **Pubblica Amministrazione** garantendo a tutti l'accesso ai servizi offerti in rete.

La **Guida dei diritti di cittadinanza digitale**, redatta dall'[**Agenzia per l'Italia Digitale**](https://www.agid.gov.it/) con un linguaggio semplice e immediato, ha l'obiettivo di **informare il cittadino** su **strumenti** e **servizi disponibili** e fornire una panoramica sulle norme che regolano e tutelano tali diritti.

La [**prima parte**](parte-prima/cosa.md) della guida introduce il **concetto** della **cittadinanza digitale** e offre una visione dei diritti, illustrandone i vantaggi nell'interazione con la Pubblica Amministrazione.

La [**seconda parte**](parte-seconda/index.md) descrive più dettagliatamente i singoli **diritti** di **cittadinanza digitale** e le modalità per tutelarli. Inoltre presenta il **lavoro** svolto dal **Difensore civico per il digitale** e i **compiti istituzionali** dei principali attori della **governance del digitale** in Italia.
