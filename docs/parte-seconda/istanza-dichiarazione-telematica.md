---
title: Istanza e dichiarazione telematica
hide: toc
---

# Istanza e dichiarazione telematica

## In cosa consiste

È il diritto di presentare istanze[^1] e dichiarazioni per via telematica - considerate valide dalle amministrazioni riceventi ed equivalenti a quelle sottoscritte con firma autografa apposta innanzi all'addetto al procedimento - se rispettano uno dei seguenti requisiti:

- a) sono sottoscritte con firma digitale ( le informazioni sul come ottenere la firma sono disponibili alla [pagina dedicata](https://www.agid.gov.it/it/piattaforme/firma-elettronica-qualificata/ottenere-firma-elettronica) del sito web istituzionale di AgID;
-  b) il richiedente o il dichiarante sono identificati con il Sistema Pubblico di Identità Digitale (SPID) o con la carta d'identità elettronica (CIE) o la con la carta nazionale dei servizi (CNS);
- b-bis) sono formate tramite il punto di accesso telematico[^2] per i dispositivi mobili [App IO](https://io.italia.it/cittadini/);
- c) sono sottoscritte e presentate insieme alla copia del documento d'identità;
- c-bis) con invio telematico dal domicilio digitale dell'istante o del dichiarante. Le persone fisiche possono altresì eleggere il domicilio digitale[^3] avvalendosi dell'applicazione mobile IO.

Per quanto riguarda le comunicazioni (presentazione di istanze, di dichiarazioni, di dati e lo scambio di informazioni e documenti, anche a fini statistici) tra le imprese e le amministrazioni pubbliche si fa presente che le stesse avvengono esclusivamente utilizzando le tecnologie dell'informazione e della comunicazione. Sempre con le modalità telematiche le amministrazioni pubbliche adottano e comunicano atti e provvedimenti amministrativi nei confronti delle imprese.<br>
Le comunicazioni tramite i domicili digitali sono effettuate agli indirizzi PEC inseriti negli elenchi previsti dal CAD (INI-PEC e iPA). (Vedi paragrafo 9 domicilio digitale e comunicazioni elettroniche).

## Come può essere tutelato questo diritto

Qualora l'amministrazione destinataria dell'istanza o della dichiarazione telematica formata in
base all'art. 65 del CAD non la ritenga valida[^4] , è possibile inviare una segnalazione al Difensore (vedi paragrafo [Tutela dei diritti di cittadinanza digitali: il Difensore civico per il digitale](tutela-dei-diritti.md)).

## Casi pratici


- [Invito 1/2020](https://www.agid.gov.it/sites/default/files/repository_files/adg-2020-0003893-allegato-segn100_2019_invitofirm.pdf);
- [Invito 2/2020](https://www.agid.gov.it/sites/default/files/repository_files/invito_2_2020_su_segn63_2018firm.pdf);
- [Invito 6/2020](https://www.agid.gov.it/sites/default/files/repository_files/adg-2020-0006015-allegato-segn33-2020_inviton6-2020.pdf).

[^1]: [art. 65 CAD](http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=2022-01-12~art65)

[^2]: [Decreto Legislativo 7 marzo 2005, n.82 s.m.i., art. 64-bis](http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=2022-01-12~art64bis), funzione prevista dal CAD e al momento non attiva.

[^3]: [Decreto Legislativo 7 marzo 2005, n.82 s.m.i., art.3-bis, comma 1-ter](http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=2022-01-12~art3bis).

[^4]: [Decreto Legislativo 7 marzo 2005, n.82, art. 65, comma 1-ter](http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=2022-01-12~art65).
