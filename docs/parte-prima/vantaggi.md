---
title: Cosa è
hide: toc
---

# I vantaggi

Le pubbliche amministrazioni hanno avviato, attraverso l'adozione delle tecnologie informatiche,
un percorso che richiede una profonda riorganizzazione interna delle proprie attività e delle
modalità con le quali erogare i servizi a cittadini e imprese. Questa profonda trasformazione
digitale ha lo scopo principale di semplificare il rapporto cittadino-pubblica amministrazione.
Per raggiungere tale obiettivo l'Italia si è dotata anche di una [strategia globale per le competenze digitali](https://innovazione.gov.it/strategia-nazionale-per-le-competenze-digitali/), base essenziale per l'attuazione di interventi organici, multisettoriali ed efficaci su un'area
fondamentale per lo sviluppo economico e sociale del Paese. Difatti le competenze digitali
rappresentano una priorità strategica.
Il principale strumento tramite il quale la Pubblica Amministrazione procede in questo percorso di
digitalizzazione è il Codice dell'Amministrazione Digitale – CAD (Decreto Legislativo 7 marzo 2005,
n. 82) che, fra l'altro, contiene anche i diritti di cittadinanza digitale (Capo I, Sezione II, artt. 3-9).
Essere cittadini digitali significa avere:

- un accesso semplice e sicuro ai servizi della Pubblica Amministrazione;
- un'interazione "diretta" con i diversi enti della Pubblica Amministrazione;
- la possibilità di esercitare la cittadinanza attiva, ovvero partecipare alle politiche pubbliche e
    al dialogo democratico con la Pubblica Amministrazione;
- la consapevolezza nell'uso degli strumenti informatici disponibili e dei benefici che derivano
    da un loro [uso consapevole](https://www.agid.gov.it/sites/default/files/repository_files/competenze_digitali_per_i_cittadini.pdf);
- le informazioni sui propri diritti e su come questi possono essere garantiti e tutelati.
