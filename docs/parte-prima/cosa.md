---
title: Cosa è
hide: toc
---

# Cosa è

Si tratta di diritti digitali che, grazie al supporto di una serie di strumenti e processi (ad esempio l'identità digitale, la posta elettronica certificata e il domicilio digitale, le firme elettroniche, i pagamenti informatici), contribuiscono a facilitare a cittadini e imprese la fruizione dei servizi della Pubblica Amministrazione.<br>Conoscere tali strumenti e le norme che ne regolano l'uso, consente inoltre di semplificare il rapporto tra cittadini, imprese e Pubblica Amministrazione.

Il rapido aumento di dispositivi elettronici come smartphone, tablet, l'utilizzo esteso del computer e la diffusione massiccia delle telecomunicazioni sono tutti elementi che influenzano in modo sempre più evidente e profondo tutti gli ambiti della società, cambiando il modo di operare non solo dei singoli individui, ma anche di intere organizzazioni.
Da tempo ormai le politiche di sviluppo economico e sociale, nazionali ed europee, sono fondate sulla disponibilità di connessione alla rete e sull'utilizzo di Internet e, se guardiamo al settore pubblico, sull'integrazione di soluzioni digitali nell'ambito della pubblica amministrazione e sulla
digitalizzazione per offrire servizi in rete.

**Conoscere** i **diritti**, gli **strumenti** e le **soluzioni** tecnologiche di cui si può disporre per **rapportarsi**, con la **Pubblica Amministrazione**, è fondamentale per **esercitare** **appieno** i **diritti di cittadinanza**.
